# -*- mode: mandoku-view; -*-
#+TITLE: 山水純全集
#+DATE: 2015-08-24 23:14:32.268071
#+PROPERTY: ID KR3h0027
#+PROPERTY: BASEEDITION WYG    
#+PROPERTY: JUAN 提要
<pb:KR3h0027_WYG_000-1a>¶
欽定四庫全書　　　　　子部八¶
　山水純全集　　　　　　藝術類一(書畫之屬/)¶
　　提要¶
　　　　(臣/)等謹案山水純全集一卷宋韓拙撰拙字¶
　　　　純全號琴堂南陽人畫史會要稱其善畫山¶
　　　　水窠石著山水純全集即指此書别本或作¶
　　　　山水純全論傳寫訛也拙始末不甚可考惟¶
　　　　集末有宣和辛丑夷門張懐後序稱自紹聖¶
<pb:KR3h0027_WYG_000-1b>¶
　　　　間擔簦至都下進藝為都尉王晉卿所愜薦¶
　　　　于今聖藩邸繼而上登寶位授翰林書藝局¶
　　　　祇候累遷為直長秘書待詔今已授忠訓郎¶
　　　　云云盖徽宗時畫院中人也是編首論山次¶
　　　　論水次論林木次論石次論雲霧煙靄嵐光¶
　　　　風雨雪霧次論人物橋犳關城市觀山居舟¶
　　　　車四時之景次論用墨格法氣運之病次論¶
　　　　觀畫别識次論古今學者凡九篇而序中自¶
<pb:KR3h0027_WYG_000-2a>¶
　　　　稱曰十篇豈佚其一歟其持論多主規矩所¶
　　　　謂逸情逺致超然于筆墨之外者殊未之及¶
　　　　盖院畫之體如是然未始非畫家之格律也¶
　　　　考鄧椿畫繼載有洛人韓若拙工畫翎毛又¶
　　　　善寫真宣和末應募使髙麗寫國王真會用¶
　　　　兵不果行二人同時同鄉里同善畫而姓名¶
　　　　祇差一字殆一人而訛傳歟不可考矣乾隆¶
　　　　四十六年十月恭校上¶
<pb:KR3h0027_WYG_000-2b>¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　總　校　官　(臣/)　陸　費　墀¶
